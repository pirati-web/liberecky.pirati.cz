---
date: 2022-03-07
category: blog
tags: miklík  kraj ekonomika majetek investice pirátské priority
layout: post
title: Pirátský krajský radní Miklík skládá účty. Report plný zlepšováků může inspirovat další úřady
author: Redakce
image: posts/2020-11-26-libereckemu-kraji-bude-pristi-rok-kvuli-zruseni-superhrube-mzdy-chybet-vice-nez-pul-miliardy-korun.jpg
---

Turnovský Pirát Zbyněk Miklík je na krajským náměstkem hejtmana pověřený řízením resortu ekonomiky, majetku, investic, veřejných zakázek a informatiky. Jak se mu daří uspět a prosazovat pirátské priority nejen v otázkách transparence. a digitalizace po půl druhém roce ve funkci? Pro lepší představu vám přinášíme výčet a report toho nejdůležitějšího, co se podařilo a na čem náš radní i nadále pracuje.

## Ekonomika
V resortu ekonomiky byl, i přes nepříznivý stav způsobený pandemií, schválen vyrovnaný rozpočet a vybalancovat ho na úroveň, která umožnila poskytovat veřejné služby poskytované krajem, zejména zdravotní a sociální, bez výraznějšího dopadu. Nemalé prostředky byly nasměrovány do oblasti školství, mládeže a sportu i do kultury. Za úspěch lze považovat i doplacení dvanáct let trvajícího půlmiliardového dluhu kraje a zajištění bankovní úvěru 1,3 miliardy korun na výstavbu Centra urgentní medicíny v Liberci.

## Investice
V oddělení investic bylo dokončeno spolufinancování Operačního programu pro Životní prostředí dotovaného z prostředků EU a kde je hlavním cílem snížení energetické náročnosti veřejných budov a zvýšení využití obnovitelných zdrojů energie. Proběhly vysoké investice v oblasti sociální i školství. Jako výraznou přidanou hodnotu lze hodnotit spuštění webu mapainvestic.kraj-lbc.cz, kde mohou zájemci nalézt přehled všech krajských investic do pozemních staveb v hodnotě od 3 mil. Kč bez DPH.

## Majetek
Majetkoprávní oddělení má rozsáhlou agendu, jejímž úkolem je zajišťovat převody, nákupy a prodeje nemovitostí a pozemků. Z dlouhého výčtu můžeme jmenovat bezúplatné převedení pozemků o výměře 6809 m² deseti obcím a pozemky o výměře 26 561 m² devatenácti městům v Libereckém kraji za účelem vybudování chodníků a cyklostezek v účetní hodnotě 1,3 mil. Kč, nákup pozemků v Raspenavě za účelem výstavby objektu pro osoby se zdravotním postižením či převod nemovitostí ve správě frýdlantské Střední školy hospodářské a lesnické na Jednotu bratrskou za účelem fungování SŠ Jana Blahoslava. Kraj nadále vykupuje pozemky pod silnicemi II. a II. třídy v rámci vyrovnání majetkových vztahů. 

## Veřejné zakázky
Na veřejných zakázkách jsme kraji uspořili 195 milionů a kraj uplatňuje nové trendy při zadávání a prvky odpovědného zadávání uplatňuje i v oblasti příspěvkových organizací. Miklíkův resort obržel Ocenění za přínos k rozvoji odpovědného veřejného zadávání v České republice. Povedlo se uveřejnit informace o plánovaných veřejných zakázkách pro rok 2021 v rámci online akce “Meet the Buyer a také další online konzultace, seminář o problematice odpovědného zadávání veřejných zakázek či třetí ročník “Konference pro zakázkáře krajů”. Byl zaveden Dynamický nákupní systém pro dodávky IT vybavení a vysoutěžen nový dodavatel energií pro rok 2022 ČEZ ESCO.

> “Dokončujeme rozšíření elektronického nástroje o funkcionalitu oslovení místních podnikatelů výzvou k podání nabídek, abychom tak informovali lokální dodavatele přednostně,” dodává k problematice veřejných zakázek Zbyněk Miklík.

## Informatika
Odbor informatiky zajišťuje především stálý provoz a správu cca 500 pracovních stanic včetně notebooků, více než 250 dalších mobilních komunikačních prostředků a mimo potřeb samosprávy a zaměstnanců úřadu poskytuje řadu služeb v území Libereckého kraje. Během covidu se podařilo zajistit nepřetržitý provoz krajských informačních systémů. Rozvíjí se projekt správy digitální technické mapy kraje, proběhla digitalizace stavebního řízení a v rámci úřadu se zavedla elektronická podpisová kniha, která nenutí obíhat úřad lidi, ale data. V přípravě je geoportál, kde se od roku 2023 může občan, stavebník, odborník veřejné správy dostat k informacím o vystavěném prostředí Libereckého kraje (digitální dvojče území).

> “Rád bych vybudoval “Informační datový portál kraje”, který bude poskytovat otevřená data jednotlivých resortů v souvislostech formou srozumitelných sestav. V tuto chvíli dáváme dohromady zadání a plán realizace, včetně definice výstupů,” přibližuje své další plány v oblasti krajské informatiky Miklík. 

Detailní zprávu o dosažených cílech i připravovaných projektech v agendě Zbyňka Miklíka naleznete [zde](https://www.piratskelisty.cz/upload/5428.pdf). Navštívit můžete i jeho stránky na webu úřadu [https://zbynekmiklik.kraj-lbc.cz/](https://zbynekmiklik.kraj-lbc.cz/).