---
date: 2022-01-13
category: blog
tags: farský mandát poslanec stáž kraj koalice 
layout: post
title: Farský by měl uvolnit své místo ve sněmovně
author: Redakce
#authorId: pavel.felgr
image: posts/2022-01-13_farsky-by-mel-uvolnit-sve-misto-ve-snemovne.jpg
---

Jan Farský kandidoval v Libereckém kraji  jako lídr společné kandidátky hnutí STAN a  Pirátů. Dlouhodobě bojujeme za to, aby se politici věnovali uvolněné funkci, do níž byli zvoleni,  na plný úvazek. To se projevilo i v celostátní koaliční dohodě s hnutím STAN před parlamentními volbami.

Pro Piráty v Libereckém kraji je nepřijatelné, aby lídr společné kandidátky porušil slovo dané voličům a půl roku strávil mimo poslaneckou sněmovnu. Ohrožuje to nejen sílu hlasu reprezentující v parlamentu náš kraj, ale také důvěru občanů v politickou práci. Koalici Pirátů a Starostů ve sněmovně zastupují jen dva poslanci za Liberecký kraj. Je pro nás nepředstavitelné, že jeden z nich bude několik měsíců mimo výkon své volené funkce. Dle dostupných informací věděl [Jan Farský](https://www.piratiastarostove.cz/kandidati/mgr-jan-farsky/) o kladném vyřízení své žádosti o studijní pobyt již na jaře 2021. Zamlčením úmyslu zúčastnit se jej, uvedl především voliče, ale i své koaliční partnery úmyslně v omyl.

Prioritou zvoleného zástupce musí být výkon svěřeného mandátu. Pokud má Jan Farský jiné priority, měl by uvolnit své místo v poslanecké sněmovně.