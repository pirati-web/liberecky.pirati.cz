---
date: 2022-09-01
category: blog
tags: komunální volby 2022 lídři kandidátek hruška šída víteček dřevikovský mečíř
layout: post
title: Kdo jsou pirátští lídři do komunálních voleb v Libereckém kraji?
author: Redakce
image: posts/2022-09-01-kdo-jsou-piratsti-lidri-do-komunalnich-voleb-v-libereckem-kraji.jpg
---

Piráti v Libereckém kraji zvolili v primárních volbách lídry kandidátek do podzimních komunálních voleb. Seznamte se s nimi.

## LIBEREC - Honza Hruška

Piráti budou poprvé kandidovat do zastupitelstva v Liberci. Pirátskou kandidátku povede copywriter a online marketér [Honza Hruška](/lide/jan-hruska).

<img class="w-full mt-6 mb-6" src="https://a.pirati.cz/{{ site.mediaStorage }}/img/posts/2022-09-01_komunal_banner_jan_hruska.jpg" alt="Jan Hruška" />

> „Liberci chybí svěží vítr. Od politických dinosaurů, kteří jsou na radnici dlouhé roky, se ho však nedočkáme. Myslím si, že nové tváře jsou v politice třeba. Proto jsem se rozhodl kandidovat do zastupitelstva v mém rodném městě. Chci, aby se Liberec stal moderní a sebevědomou metropolí. Kde je radost žít a vychovávat děti.“

Honza Hruška (1985) je liberecký patriot, sběratel pohlednic starého Liberce a vášnivý fanoušek Slovanu. Předvolební boj mu zpestří narození prvního potomka.

## JABLONEC N. NISOU - Jaroslav Šída

Jablonečtí Piráti budou z opozičních lavic obhajovat pět zastupitelských mandátů. Do voleb je povede jeden z dosavadních zastupitelů, [Jaroslav Šída](/lide/jaroslav-sida).

<img class="w-full mt-6 mb-6" src="https://a.pirati.cz/{{ site.mediaStorage }}/img/posts/2022-09-01_komunal_banner_jaroslav_sida.jpg" alt="Jaroslav Šída" />

> „Přinášíme vizi, kterou v našem městě dosud nikdo neměl. Jsme viditelně daleko pracovitější než naše politická konkurence a pochopili jsme, že dosavadní politické garnitury svým přízemním přístupem významně zaostávají za způsobem, jakým jsou běžně vedena nejen města západní Evropy, ale též mnohá česká města.“

Jaroslav Šída se narodil 1979 v Jablonci nad Nisou. Je ženatý a má dvě děti. Pirátem se stal v roce 2014. Dnes je kromě zastupitelstva aktivní coby vystudovaný právník v majetkoprávním výboru města, kde klade důraz na ochranu veřejných zájmů při prodeji majetku, na hledání lepších urbanistických koncepcí a na politiku výstavby bytů.

## ČESKÁ LÍPA - Ondřej Víteček

V minulých volbách dostali důvěru od voličů dva Piráti v České lípě. Jeden z nich, [Ondřej Víteček](/lide/ondrej-vitecek), byl nyní zvolen lídrem letošní kandidátky.

<img class="w-full mt-6 mb-6" src="https://a.pirati.cz/{{ site.mediaStorage }}/img/posts/2022-09-01_komunal_banner_ondrej_vitecek.jpg" alt="Ondřej Víteček" />

> „Pochopil jsem, jak důležité je pro klíčová rozhodnutí získat podporu veřejnosti, odborníků a jak je nutné správně a věčně je komunikovat veřejnosti. Nechci být populista, ale vycházet z věčně diskuse a dat.“

Ondřej Víteček (1981) je ženatý, s manželkou vychovává dvě děti. Pracuje na pozici referenta e-shopu a toto volební období působí mj. jako předseda kulturního výboru.

## TURNOV - Ivan Dřevikovský

Tři Piráti jsou členy vládnoucí koalice v Turnově. V podzimních volbách je povede 26 letý [Ivan Dřevikovský](/lide/ivan-drevikovsky).

<img class="w-full mt-6 mb-6" src="https://a.pirati.cz/{{ site.mediaStorage }}/img/posts/2022-09-01_komunal_banner_ivan_drevikovsky.jpg" alt="Ivan Dřevikovský" />

> „V turnovské politice chceme navázat na práci dosavadních zastupitelů a že je na co navazovat: pokračovat v projektu biotopu v Dolánkách, stále zlepšovat odpadovou politiku a nadále se pokoušet o začlenění lidí, kteří se dostali na okraj společnosti.“

Ivan Dřevikovský je turnovský rodák, který kromě politiky podniká v pojišťovnictví a dálkově studuje vysokou školu. Hlavu si čistí při parašutismu.

## ŽELEZNÝ BROD - Jan Tempel

Rozšířit řady Pirátů v železnobrodském zastupitelstvu má za cíl krajský zastupitel a lídr pirátské kandidátky [Jan Tempel](/lide/jan-tempel).

<img class="w-full mt-6 mb-6" src="https://a.pirati.cz/{{ site.mediaStorage }}/img/posts/2022-09-01_komunal_banner_jan_tempel.jpg" alt="Jan Tempel" />

> „Mou vizí je Brod živý. Stále budeme razit politiku pro všechny, ale s ohledem na budoucí generace, nejenom naše. Budeme i nadále produkovat politiku mladou a aktivní.“

Jan Tempel (1994) je specialistou v oboru informačních technologií,  ale v minulosti se zabýval organizováním kulturních akcí v regionu a nyní působí v Kontrolním výboru města.

### JILEMNICE - Vojtěch Mečíř

V Jilemnici dosud Piráti nekandidovali. V letošních volbách se je do zastupitelských křesel pokusí usadit [Vojtěch Mečíř](/lide/vojtech-mecir). Je lídrem koaliční kandidátky Pirátů, Zelených a hnutí Budoucnost pod názvem [Jilemnice Budoucnosti](https://www.jilemnicebudoucnosti.cz/).

<img class="w-full mt-6 mb-6" src="https://a.pirati.cz/{{ site.mediaStorage }}/img/posts/2022-09-01_komunal_banner_vojtech_mecir.jpg" alt="Vojtěch Mečíř" />

> „Jilemnice je město, kterému se daří pečovat o dědictví časů minulých, méně již přijímat důležité trendy v transparentnosti a spolupodílení se občanů na dění v městě. To chceme změnit v první řadě.“ Piráti v Jilemnici kandidují v koalici se Stranou zelených a hnutím Budoucnost.

Vojtěch Mečíř (1989) je ženatý a má tři děti. Pracuje jako technik kuchyňského studia. Aktivně se účastní kulturního dění v podkrkonoší.

---

### Další informace o komunálních volbách:
* [Odvaha dělat, co je správné - Komunální volby - 23. a 24. září 2022](/komunalni-volby-2022)