---
uid: vaclav.balsanek
name:     Václav Balšánek  	# běžně používáné jméno
fullname: Václav Balšánek  	# jméno s tituly etc.
img: people/vaclav-balsanek.jpg   # 165 x 220
description: OSVČ           	# kratký popis, max 160 znaků
mail:
- vaclav.balsanek@pirati.cz
---
Původně pocházím z Nymburka. V roce 2011 jsem se přestěhoval do Liberece, kde žiji dodnes. Před Piráty jsem nepatřil k žádné politické straně.

Vyučený jsem kuchař-číšník, ale krom ročního pobytu v Německu, jsem fakticky v kuchyni moc nevařil. Za to všechny další oblasti gastronomie jsem prozkoumal podrobněji. Byl jsem barista, barman, výčepní i číšník. Vojnu jsem si u červených baretů v Benešově u Prahy prodloužil o tři roky, jako délesloužící výsadkář.

Vařil na zájezdech pro cestovní kanceláře a život na cestách se stal i mým, na dlouhá léta, šťastným osudem.
Více jak 20 let jsem průvodcem pro cyklistiku, vysokohorskou turistiku a poznávací exotické zájezdy.
Mám řidičák na "všechno" a se speciálním Tatrabusem jsem projezdil severní Afriku, Island a Albánii.

Stihl jsem i rok žít v nejdál, kam z Čech můžete. Na Novém Zélandu můžete vidět střechy domů, které jsem pokrýval.

Mezi průvodcováním jsem zkoušel se i usadit a pověsit toulavé boty na hřebíček. Obchodník s vínem,
instruktor team buildingu, IT kreativec, fotograf, kameraman a amatérský střihač videí, jsou ale spíše zajímavé zkušenosti na doplnění, než že bych se tak cítil.

Usadil mne až projekt Horolezecké arény, u kterého jsem od počátku a jako předseda spolku ho i už devátým rokem řídím.

Z bývalého zanedbaného lomu v samotném centru Liberce, se mne podařilo dát do kupy skvělý tým a postupem času, bez jakýchkoli dotací, místo přeměnit do sportovně relaxačního areálu s ferrátou a cestami na drytooling.V zimě i ledovou arénu s podmínkami na Mistrovství republiky v rychlolezení na ledu, které pořádám.

Liberec je opravdu unikátním místem. Neznám jiné místo na planetě, kde se dá tramvají s běžkami dojet ke hřebenu, se sjezdovkami na svah a s cepíny a mačkami pod led :-)

Pirátem jsem se stal v prosinci 2018.
Důvodem bylo i to, že jsem se po změně trvalého bydliště do Li, divil, že není v Liberci postavená kandidátka a já nemám koho volit. To mne motivovalo se zapojit a pomoci s budováním místního sdružení.
Díky cestování, umím poslouchat druhé a komunikativnost mně nechybí. Jsem vizionář a snílek, který jde sic pomalu, ale za to jistě k cíli.

Jsem ohýbač myšlenek. Nestačí mně se na věci dívat z jednoho úhlu. Ani ze dvou. Potřebuji více.
Rád měním zaběhlé způsoby, uvádím svět a život do rovnováhy.

U Pirátů je tolik názorů a tolik prostoru k diskuzi a hledání těch nejvíc přijatelných variant, že je rád pomáhám ohýbat a tvořit tak vyvážený celek.