---
uid: katerina.rosakova
name:     Kateřina Rosáková  	# běžně používáné jméno
fullname: Kateřina Rosáková  	# jméno s tituly etc.
img: people/katerina-rosakova.jpg   # 165 x 220
description:  Asistentka pedagoga, hudebnice, slamerka, skautka            	# kratký popis, max 160 znaků
mail:
- katerina.rosakova@pirati.cz 
mob:			  +420 739 823 826
profiles:
  facebook: https://www.facebook.com/kaci.rosakova
---

**Kateřina Rosáková** (* 12. srpna 1998) je rodačka z České Lípy, kde celý život žije.

Od mateřské školky si přála pracovat v oboru školství, stejně jako její matka učitelka. Vystudovala Vyšší odbornou školu sklářskou a střední školu, Nový Bor - obor Předškolní a mimoškolní pedagogika. (2017)
První práci získala hned po dokončení střední školy, stala se asistentkou pedagoga na malotřídní základní škole v malé vesničce nedaleko České Lípy. Získávala zkušenosti, objevovala skutečnost - jak to ve školství vlastně chodí a zjišťovala, že to ani zdaleka není tak růžové, jako v učebnicích, ze kterých se učila. To velmi přispělo k její prvotní touze připojit se k Pirátské straně.

Nyní pracuje na základní škole přímo v České Lípě, opět jako asistentka pedagoga, tentokrát se specializací na výchovu a vzdělávání nově příchozích cizinců - Mongolů.

Pirátům byla oddaná již od svého prvního vhozeného lístku do volební urny. Pomáhat při kampani začala při komunálních volbách v roce 2018. Členkou strany se následně stala o letních prázdninách roku 2019. Je také členkou MS Českolipsko, které nedávno započalo své fungování. Ráda roznáší pirátské listy do schránek svých spoluobčanů a na schůze či fóra něco dobrého upeče.

Má spoustu koníčků a zájmů, například divadlo, Slam Poetry, hra na hudební nástroje (bicí, kytara, ukulele, altová zobcová flétna) ale má ráda i plavání, kanoistiku či cestování po Evropě. Aktivně se zapojuje při místních kulturních akcích - koncerty Školy Ro(c)ku, Českolipská Slam Poetry, festival Všudybud či Českolipský divadelní podzim. Od dětství je členkou Junáka - svazu skautů a skautek v místním středisku Řetěz.
