---
uid: tomas.martinek
name:     Tomáš Martínek  	# běžně používáné jméno
fullname: Ing. Tomáš Martínek  	# jméno s tituly etc.
titles:
  before: Ing.
category:                 	# kategorie: kandidat, pks, zastupitel
- ms
ordposlanec: 1
img: people/tomas-martinek-ps.jpg   # 165 x 220
description: Univerzitní lektor, podnikatel v online marketingu a fakultní systémový integrátor, majitel WebCesky.cz.            	# kratký popis, max 160 znaků
mail:
- tomas.martinek@pirati.cz 
profiles:
  facebook: https://www.facebook.com/tmartinek
ordpsp: 3

heroImg: banner_web_ps2021_big.jpg

supporting:
- Internet (přístup k informacím) je základní lidské právo, nesmí být omezován ani cenzurován
- Podpora spolupráce samospráv a státu na IS, otevřená data
- Stát by měl být levným základním servisním zázemím občana a musí přestat lidem kecat do života
- Elektronizace veřejné správy, aby vše šlo vyřídit z domova
- Hlubší integraci v rámci EU, která by měla přinést i zvýšení životní úrovně obyvatel
- Průhledné hospodaření státu, všechny jeho výdaje musí být snadno veřejně dohledatelné
- Snížení zdanění práce
- Legalizaci konopí a jeho zdanění
- Zavedení možnosti dobrovolného státního spoření na důchod u ČNB s garancí státu a zajištění vložených prostředků proti inflaci

notsupporting:
- Dotační podpoře velkých podniků, dotace mají být omezeny pouze na drobné a začínající podnikatele
- Jsem proti vystoupení z EU
- Vyvádění zisků do daňových rájů
- Privatizaci sociálního pojištění. Stát nemá podporovat rizikové spoření u soukromých společností v rámci druhého či třetího píliře

motto: ["Ti, kdo jsou podřízeni, se bouří, aby se stali rovnými. Ti, kdo jsou rovní, se bouří, aby se stali nadřazenými.", "Aristotelés"]
---

__Zákony mají být psané pro lidi, ne pro korupčníky. Na koho je vidět, nekrade.__

Kvůli Sněmovně střídám život v okolí Prahy a v České Lípě, odkud pocházím, kde podnikám v internetovém marketingu a platím daně. S partnerkou Terezou vychováváme dceru Miu, syna Elona a kočku. Vystudoval jsem Provozně ekonomickou fakultu ČZU v Praze, kde pokračuji doktorským studiem. Jako univerzitní lektor působím v oblasti informačního managementu.

V zastupitelstvu České Lípy jsem se zasazoval o větší transparentnost města i udržení vysoké úrovně zdravotní péče v českolipské nemocnici. Po zvolení poslancem jsem rezignoval na post zastupitele, abych se mohl naplno věnovat mandátu poslance.  

Ve Sněmovně jsem byl členem rozpočtového a volebního výboru nebo důchodové komise. Podílel jsem se na prosazení nominačního zákona, prodloužení lhůt pro elektronická přiznání, ukončení diskriminace českých občanů na internetu, snížení zdanění práce, strojově čitelného registru smluv či zavedení veřejných výběrových řízení na politicky obsazované funkce. Věnuji se také e-governmentu, problematice vysokých škol, digitální ekonomice, boji proti "šmejdům" na finančním trhu, podpoře lidských práv, nezávislosti médií veřejné služby, mediální gramotnosti a kritickému myšlení. Občané Libereckého kraje zase snad ocení boj proti nelegální těžbě v polském dole Turów škodící českým občanům či legislativní zachování Turnovska, aby lidé mohli nadále jezdit řešit potřebné do nejbližšího místa.

Od základní školy jsem se zajímal o veřejné dění. Jako skaut jsem se věnoval liberální demokracií i sociální politice a snaze pomoci jiným. Zajímala mě otevřenost i transparentnost veřejné správy. Líbil se mi projekt Otevřených měst, ve kterém jsem se následně i angažoval. V životě jsem narazil na “šmejdy”, kteří se snažili lidi podvést. Jako skaut jsem se chtěl takovým podvodům či korupci postavit a jednou z možností byla podpora protikorupční politické strany.

Transparentní jednání pomocí digitálních technologií mi dávalo smysl. Poznal jsem, jak se pirátští poslanci od jiných odlišují a jaké mají morální základy. Kde jinde než u pirátských poslanců můžete veřejně sledovat poslancův kalendář, evidenci kontaktů, transparentní výdaje, reporty činnosti, vnitrostranickou diskuzi a jiné? Za Piráty jsem rád, že i podle statistik serveru Demagog patříme v pravdomluvnosti na špici a naopak se snažíme lidem osvětou vyvracet nepravdy, které jiní šíří třeba i o Pirátech.
